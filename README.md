# Guillem de Berguedà (1985)
Primer vídeojoc desenvolupat i publicat en català. Una aventura conversacional i d'estratègia feta per a ordinadors de 8 bit basada en la figura històrica.

## Desenvolupament
- ACE Software

## Programació
- Idea original i guió en Joan Argemí d’Abadal (1943-2013)
- Música i gràfics en Federico J. Alonso

## Plataformes
- Amstrad CPC 464, 472, 664, 6128 [juga en línia](https://amstrad.es/rvmplayer.php?file=guillem.zip&emuonline=GUILLEM)
- Commodore 64 (només text) [juga online](https://tinyurl.com/GdB-C64)
- MSX (només text) [juga online](https://computeremuzone.com/msx/webmsx.php?AUTODETECT=/msx/GuillemBergueda_msx.zip&MACHINE=MSX1)
- ZX Spectrum (només text?)

## Llenguatge
- BASIC

## Fotografies
- https://mastodont.cat/@lapesanta
- ComputerZone, CPCRulez, Commodoreplus, Retroind, Generation MSX
- altres fonts per citar

## Altres
- Patrocinat pel Centre Divulgador de la Informàtica de la Generalitat de Catalunya
- [Entrada a la base de dades de ficcions interactives](https://ifdb.org/viewgame?id=qcem1e3tsqnerr8)
- [Article a La Vanguardia](https://www.lavanguardia.com/encatala/20130716/54377560788/joan-argemi-i-d-abadal-a-s-j-s.html)

## PRESENTACIÓ
En Guillem de Berguedà fou un trobador que visqué en el nostre turbulent segle XII. 

Era prou conegut en la seva època per les seves cançons i poesies, per la seva rauxa i per les seves aventures amoroses.

Viatjà molt per tot arreu, se li conegueren estades documentades a la cort de Ricard Cor de Lleó a Anglaterra i com a pel·legrí a Santiago de Compostela

Practica gairebé tots els oficis, des de poeta de carrer a testimoni notarial en "actes" reials.

Com a trobador poeta escriví en una mètrica molt característica anomenada "sirventès", que sovint omplia de contingut satíric i sorneguer. Son famosos els sirventesos que dedica a n'Hugh de Mataplana.

Morí dissortadament sense haver pogut trobar el cofre meravellós on es contenia el secret del seu destí.

Nosaltres hem volgut donar (a través del joc) una altra oportunitat a en Guillem de Berguedà en els seus esforços per trobar el cofre.

Així el jugador ha d'interpretar la rauxa d'en Guillem de Berguedà i portar a bona fi el joc, tot trobant el cofre meravellós i amb ell la clau del destí.

Per jugar nomes heu de parlar amb la història, dient-li allò que faríeu VAIG AL NORD o, curt, VAIG NORD, AGAFO BASTÓ, DEIXO ANELL, etc. i RETURN.

Recordeu que si li dieu a la història una paraula que no entén, ella us ho farà saber.

Si feu coses estranyes, la história, en alguns casos. us replicarà o, si no, us deixarà per inútils. Consulteu el llistat d'accions que podeu fer.

Proveu quina és l'acció adient en cada cas.

Quan volgueu saber el que porteu a sobre, per enfrontar-vos als diversos perills d'aquest viatge, només cal escriure FARCELL i RETURN, la història us ho farà saber en uns moments.

Bona sort i paciència, potser us caldran dies, però, si us hi obstineu trobareu el cofre meravellós i la clau del vostre destí.

Divertiu-vos força tot aprenent a fer treballar el vostre cervell.

https://mastodont.cat/@lapesanta/113221239036073398
